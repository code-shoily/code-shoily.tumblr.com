        <!DOCTYPE HTML>
        <html>
            <head>
                <meta http-equiv="Content-Type" content="text/html; charset=utf-8"/>
                <link rel="stylesheet" type="text/css" href="../style.css"/>
            </head>
            <body>
                
                
                                    <h1>জ্যাঙ্গোর একটি কোডবিহীন সূচনা।</h1>
                    <p><em>[ আমার পুরনো ডেক্সটপ থেকে পাওয়া। অনেকদিন আগে ভেবেছিলাম জ্যাঙ্গো নিয়ে কিছু লিখব, নেট ছিল না আর খুব বোর্ড ছিলাম একদিন, তো ভাবলাম, নেট নাই তো খই ভাজ, এই সেই খই, খাতা/পেন্সিলে তখন বাংলাতে পাইথনের উপর তেমন কোন লিখালিখি হত না সুবিন ভাইয়ের ব্লগ ছাড়া, কাজেই ভেবেছিলাম কিছু একটা লিখি, পরবর্তীতে ভুলে যাই, তাই বেশ কয়েক বছর পর পাবলিশ করছি টাইপ করে (আজকে কাজ কম, তাই সেই খইকে আবার ভাজতেছি অভ্র দিয়ে এইবার)। জ্যাঙ্গো সম্পর্কে জানতে হলে এখন বাংলায় অনেক আর্টিকেল, ভিডিও কাস্ট, এমনকি একটি বইও লিখা হচ্ছে। এটি লিখা হয়েছিল জ্যাঙ্গো ১.৩ এর সময়ে, কিন্তু যেহেতু কনসেপ্ট, তাই অত সমস্যা হওয়ার কথা না ]</em></p>
<p>প্রথমেই বলে রাখই এটি জ্যাঙ্গো নিয়ে আমার প্রথম পোস্ট আর আমি এখানে কোন কোড লিখব না। আমার উদ্দেশ্য এই পোস্টের মাধ্যমে জ্যাঙ্গো ওয়েব ফ্রেমওয়ার্কের একটি পরিচিতি তুলে ধরা গল্পের মত করে এবং একে যথাসাধ্য পূর্ণাঙ্গভাবে উপস্থাপিত করার চেষ্টা করা। জ্যাঙ্গো দিয়ে কি কি, কিভাবে কিভাবে সম্ভব এবং কোন ধরনের কাজের জন্য জ্যাঙ্গোর কোন অংশটি জড়িত সেইগুলি নিয়ে কথা বলার চেষ্টা করব এমনভাবে যেন এর প্রতিটি অংশ একেকটি ব্যক্তিত্ব। আশা করি কেউ না কেউ এই ধরনের লিখায় ও এমনভাবে ফ্রেমওয়ার্ক নিয়ে চিন্তা করায় উপক্রিত হবেন।</p>
<p>জ্যাঙ্গো একটি ওয়েব ফ্রেমওয়ার্ক এবং পাইথন ওয়েব ডেভেলপমেন্ট সংক্রান্ত প্রশ্নের (প্রায়) তাৎক্ষনিক জবাব। কিন্তু এই ওয়েব ফ্রেমওয়ার্ক জিনিসটা কী? এক কথায় বলতে গেলে, ওয়েব ফ্রেমওয়ার্ক একটি অবকাঠামো যা আপনার জন্য একটি পরিবেশ তৈরী করে দেয় ওয়েব সাইট অথবা অ্যাপ তৈরীতে এবং সঙ্গে সঙ্গে আপনার জন্য নিয়ে নেয় কিছু সিদ্ধান্ত এবং আপনার দিকে চুরে দেয় কিছু ডিজাইন প্যাটার্ন। যদিও এতে আপনার স্বাধীনতা কিছুটা খর্ব হয়, আপনি ও আপনার টীম তারপর উপকৃত হবেন সার্বজনীন অবকাঠামো, প্রয়োজনীয় লাইব্রেরী এবং পরীক্ষিত, কিছুটা সিকিউর, ফলপ্রসূ কোড অভ্যাস ও ডিজাইন প্যাটার্ন থেকে। ফুল স্ট্যাক ফ্রেমওয়ার্ক নামের একটি শব্দ আবার প্রচলিত, আর তা হোল সেই সব ফ্রেমওয়ার্ক (ওয়েব) যা কিনা আপনার ডাটাবেইজ থেকে শুরু করে ফ্রন্ট এন্ড পর্যন্ত সব জায়গাতেই নাক গলায়, অনেকটা জ্যাক অফ ওল ট্রেড। জ্যাঙ্গো একটি ফুল স্ট্যাক ফ্রেমওয়ার্ক, অত্যন্ত জনপ্রিয়গুলির মধ্যে একটি। কাজেই এটিও জ্যাক অফ ওল ট্রেড (হয়ত মাস্টার অফ ব্যাক-এন্ড?)। এটি শুধু আপনার ওয়েব ডেভেলপমেন্ট এক্সপিরিয়েন্সকে সহজ ও আনন্দদায়কি শুধু করে না, আপনাকে গড়ে তোলে ভালো ও দক্ষ কোডার হিসেবে কারণ পাইথন, জ্যাঙ্গোর চালিকা শক্তি, পরিচ্ছন্নতম ও শক্তিশালী একটি জেনেরাল পারপাস ল্যাঙ্গুয়েজ যা বহু নামকরা প্রোগ্রামার ও প্রতিষ্ঠান দ্বারা পরীক্ষিত।</p>
<p><strong>ইতিহাস</strong></p>
<p>জ্যাঙ্গোর ইতিহাস ও অন্যান্য ফ্রেমওয়ার্কের সাথে এক তুলনা নিয়ে আমার আরও একটি পোস্ট লিখার ইচ্ছা রয়েছে কাজেই এখানে সেগুলি তেমন টানব না। তবে এতটুকু বলে রাখি, ২০০৪ এর দিকে জ্যাঙ্গো ব্যবহৃত হতো লরেন্স এর ওয়েব সাইটে, ওখানকার কিছু প্রোগ্রামাররা তাঁদের প্রয়োজনীয়তা ও সংবাদ জগতের ডেডলাইনের মধ্যে সমন্বয় সাধনের লক্ষ্যে সৃষ্টি করেন জ্যাঙ্গোকে যার ট্যাগলাইন হলঃ &ldquo;A web framework for perfectionists with deadlines&rdquo; সংবাদ জগতের সান্নিধ্যে জন্ম নেওয়ার কারণেই হয়ত জ্যাঙ্গোর ডকুমেন্টেশন এত সুন্দর করে লিখা (যা অন্য যে কোন ফ্রেমওয়ার্ক থেকে নির্ভুল, সম্পূর্ণ ও আরটিকুলেটেড আমার মতে)। ২০০৫ এ একে মুক্ত সোর্স করা হয় এবং আজ অবধি ১.৩ ভার্সন চলছে। পাইথন প্রোগ্রামাররা ভার্সনের ব্যাপারে একটু রক্ষণশীল, অনেক ম্যাচিউর পাইথন লাইব্রেরি রয়েছে যাদের ভার্সন ১ ও হয়নি কিন্তু হয়ত স্ট্যাবিলিটির দিক থেকে অনেক ভার্সন ২+ থেকেও বেশি। কাজেই এতদিন পর্যন্ত জ্যাঙ্গোর ভার্সন ২ এর নীচে থাকা অবাক করা কিছু নয়, আর এর অর্থ এও নয় যে এটি কোন ভার্সন ৫/৬ এর ফ্রেমওয়ার্ক থেকে কম যায়। আরেকটি কথা, জ্যাঙ্গো হল ওয়েব ফ্রেমওয়ার্ক জগতের বিরল সেই শ্রেণিতে পরে যা রুবী অন্ রেইলস অথবা সিনাট্রা দ্বারা ইন্সপায়ারড হয়নি এবং অনেক ক্ষেত্রে সরাসরি কপি করেনি, বরং স্বকীয়তার মাধ্যমে অন্যদের ইন্সপায়ারড করেছে (রেইলস ও জ্যাঙ্গো একই সময়ে সৃষ্ট, রেইলসকে আগে ওপেন সোর্স করা হয়, আর এই দুই ফ্রেমওয়ার্কই একে অপর দ্বারা প্রভাবিত ও প্রায়শ একজন আরেকজনকে থ্যাংকস জানায়, কিন্তু একটি দেখে মনে হবে না যে তা অন্যটির মত)। Mozilla, Disqus, Pinterest, Instagram, Bitbucket, NASA ইত্যাদি প্রতিষ্ঠান জ্যাঙ্গো ব্যবহার করে থাকে তাদের ওয়েব আপ্লিকেশনগুলোতে।</p>
<p><strong>দর্শন ও কাঠামো</strong></p>
<p>এবার কোড দর্শন নিয়ে কিছু বলা যাক। অন্য কথায়, লেটস গেট ডাঊণ টু বিজনেস। সরাসরি আমি কোন কোড এই পোস্টে লিখতে চাচ্ছি না কারণ আমি চাই এই পোস্টের মাধ্যমে আপনি জ্যাঙ্গো বান্ধব কাঠামো এবং অ্যাটিটুড সম্পর্কে জানুন। জ্যাঙ্গো কিভাবে কাজ করে (আর করায়) সেটি বুঝতে পারলে পরবর্তীতে যখন আপনি মাঠে নামবেন, অথবা টেকনিক্যাল পোস্ট পরবেন তখন আপনি বিনা বাধায় এঞ্জয় করতে পারবেন। শুরু করা যাক।</p>
<p>প্রথমে এই পোস্ট প্রণালী। এখন থেকে এই পোস্টে কিছু ব্রাকেটবন্ধ ইংলিশ শব্দ থাকবে যার অনুবাদ আমি ইচ্ছে করেই করব না। এর কারণ, প্রোগ্রামিংয়ের সময়ে সেই শব্দগুলো কাজে আসবে। কাজেই এগুলো তাত্ত্বিকভাবে এখনি জেনে রাখা ভালো হবে। আর এইগুলি আপনি আরও ভালভাবে বুঝতে পারবেন যখন (ও যদি) আপনি কখনো কিছু জ্যাঙ্গো প্রোগ্রামিং করে আবার এই পোস্টে ফিরে আসেন। এবার কাজের কথায় আসি (আসলেই)।</p>
<p>তাহলে আপনি একটি ওয়েব অ্যাপ্লিকেশন বানাচ্ছেন, তাও জ্যাঙ্গোতে। আপনার প্রথমে জ্যাঙ্গোর মত করে নির্মাণ প্রণালী ও কোড কাঠামো রাখতে হবে। জ্যাঙ্গোর জগতে আপনার সম্পূর্ণ প্রজেক্ট হোল একটি, [Project] এবং প্রতিটি প্রজেক্ট হল ছোট ছোট অ্যাপের সমষ্টি। প্রতিটি অ্যাপ কোন না কোন কাজ করে, একই ধরনের কাজ। আর এরা প্রত্যেকেই প্রজেক্ট ফোল্ডারের ভিতরে নিজ নামের একটি ফোল্ডারে বাস করে। উদাহরণস্বরূপ, আপনি যদি একটি সসিয়াল নেটওয়ার্কিং সাইট বানান তাহলে ফ্রেন্ড লিস্ট সঙ্ক্রান্ত ডাটাবেইস টেবল, লজিক, লুক এন্ড ফিল, সব্ই থাকবে &ldquo;ফ্রেন্ড&rdquo; নামক অ্যাপ এ, আপনার প্রজেক্ট নামক ফোল্ডারের ভিতরে। ব্লগ ও কমেন্ট একই ভাবে নিজ নিজ অ্যাপে থাকবে। ভালভাবে ডিজাইন করা হলে আপনি হয়ত একটি অ্যাপকে নিয়ে আরেকটি প্রজেক্টে ফেললে সেই প্রজেক্টও অনুরূপ ক্ষমতা পাবে, যেহেতু সব লজিক অ স্ট্রাকচার সেই একই অ্যাপ এর মধ্যে আছে।</p>
<p>আপনার প্রজেক্টে কি কি অ্যাপ থাকবে, ডাটাবেইজে কি থাকবে, CSS/JS কোথায় থাকবে, লজিক কিভাবে মেইন্টেইন করবেন, কোন [URL] এর ম্যাপিং কিরকম [VIEW] এর সাথে ঘটবে এবং আপনার HTML [TEMPLATE] কিভাবে নির্মিত হবে, সবই আপনাকে জানিয়ে দিতে হবে জ্যাঙ্গোকে, না, আসলে জ্যাঙ্গোই আপনাকে বলে দিবে কোথায় কি রাখতে হবে (তা না হলে ফ্রেমওয়ার্ক হওয়ার সার্থকতা কোথায়?)। জ্যাঙ্গোর বেশিরভাগ সেটিংস হয় [SETTINGS] ফাইলে যা একটি পাইথন প্রোগ্রাম, ওখানকার ভেরিয়েবল পরিবর্তিত করে আপনি আপনার প্রজেক্টের বিভিন্ন বিষয়, যেমন ডাটাবেইজ, ল্যাঙ্গুয়েজ, ডেট ফরম্যাট, কোথায় HTML থাকবে, কোথায় CSS/JS/IMG থাকবে, আর কি কি অ্যাপ রেজিস্টার্ড আছে ইত্যাদি বলতে পারবেন।</p>
<p><strong>কমান্ড</strong></p>
<p>জ্যাঙ্গো কিছু কমান্ড দিয়ে দেয় যা দিয়ে আপনি নতুন অ্যাপ তৈরী করতে পারবেন যা পূর্ব নির্মিত হয়ে আসে অন্যান্য জ্যাঙ্গো স্পেসিফিক ফাইল নিয়ে (অন্যান্য ফ্রেমওয়ার্ক থেকে জ্যাঙ্গোর কাঠামো সরলতর)। আবার আরেকটি কমান্ড দিয়ে আপনি আপনার শেলে ঢুকতে পারবেন, আরও একটি থেকে আপনি ডাটাবেইজ টেবল নির্মাণ করতে পারবেন। এরকম কমান্ডের মাধ্যমে আপনি কিছু সুবিধা পাবেন যা অনেক খাটনি কমাবে আপনার। আবার আপনি নিজের জন্যও কমান্ড তৈরী করতে পারবেন জ্যাঙ্গোতে। যেমন, python manage.py notify_stock_end কমান্ডটি হয়ত আপনার স্টকে যা শেষ হয়ে আসছে সেইগুলির লিস্ট পাঠাবে স্টক ম্যানেজারের কাছে। আর এই কমান্ডকে আপনি চালাতে পারেন ক্রনজবে, যা কিছু সময় পর পর রান করবে। [manage.py] হল dispatcher যা আপনার জ্যাঙ্গো স্পেসিফিক কমান্ডকে চালায়।</p>
<p><strong>ইউ আর এল ও ভিউ</strong></p>
<p>পৃথিবীর সাথে জ্যাঙ্গোর মূল কানেকশন ঘটে [URL] এর মাধ্যমে। একটি উপায় হল, ফাইল স্ট্রাকচার ও URL কে ম্যাপ করে। অর্থাৎ, /x/y/z URL ও ফাইল একই জিনিস। এটি যদিও কমন সেন্স বান্ধব, কিন্তু সিকিউরিটি বান্ধব নয়। জ্যাঙ্গো পলিসি হল, প্রতিটি URL একটি ফাংশনের সাথে ম্যাপড। আর এখানে নামকরণের কিছুই নেই, আপনার URL হতে পারে এক নামের, এক মডুলের, আর ফাংশন হতে পারে সম্পূর্ণ ভিন্ন নামের, ভিন্ন ফোল্ডারের। আর আপনাকে সরাসরি বলতে দিতে হবে কোন URL কোন ফাংশনের সাথে জড়িত, আর এই কাজটি করবে [urls.py] ফাইল। এই ফাইলে একদিকে প্যাটার্ন আর অন্য দিকে ফাংশনের মিলন ঘটে যার মাধ্যমে জ্যাঙ্গো জেনে নেয় যে কখন কাকে ডাকা লাগবে। urls.py অনেকটা গেট-কীপারের কাজ করে জ্যাঙ্গো জগতে, আর প্রতিটি অ্যাপ এর নিজস্ব urls.py থাকতে পারে, যা সেই অ্যাপের একটি ফাংশনকে চিহ্নিত করে। আর রয়েছে একটি মাস্টার urls.py, যা সেই প্রজেক্টের সমস্ত অ্যাপের url কে চিনিয়ে থাকে। বলতে পারেন, যেন কোন বইয়ের টেবল অফ কন্টেন্ট।</p>
<p>তাহলে আমরা জানলাম যে জ্যাঙ্গোতে প্রতিটি URL একটি ফাংশনকে চিনে, /about/ ডাকবে about() ফাংশনকে, তাহলে about হল সেই url এর [VIEW]। ভিউ মানে এখানে যতটা &ldquo;দেখা&rdquo; বুঝায়, তার চেয়ে বেশি বুঝায় উদ্দেশ্য (with a &lsquo;view&rsquo; to, my point of 'view&rsquo;, what is your 'view&rsquo; on this?), আর সেই ভিউ মূলত সব কাজ করে, কোন টেমপ্লেটকে দিতে হবে, ওই টেমপ্লেটকে কী দিতে হবে, ডাটাবেইজকে কী বলতে হবে ইত্যাদি। যখন কোন ইউজার কোন URL ভ্রমণ করেন, তখন সেই ইউজারের সব ইনফরমেশন, সেশন, কুকি ইত্যাদি সম্পর্কে ত ভিউকে জানাতে হবে, কাজেই, ভিউ ফাংশনের একটি নিয়ম আছে, ভিউ ফাংশনের প্রথম আর্গুমেন্ট নির্ধারিত থাকবে [request] প্যারামিটারের জন্য যা জ্যাঙ্গোর মিডলওয়্যার দিয়ে দিবে, ঠিক যেমন পাইথন মেথড লিখতে প্রথম আর্গুমেন্ট self থাকা লাগে, ভিউ ফাংশনের প্রথম আর্গুমেন্টও request যার মধ্যে থাকে এক্সটারনাল বিশ্ব সম্পৃক্ত উপরোক্ত তথ্য।</p>
<p>একটি request URL এর মাধ্যমে জ্যাঙ্গো ভিউতে আসে, আর জ্যাঙ্গো ভিউ এর বিজনেস লজিক চালিয়ে response প্রদান করে, এর মাঝামাঝি যদি request অথবা response এর কোন পরিবর্তন আনতে হয় তাহলে [MIDDLEWARE] এর আশ্রয় নিতে হবে। উদাহরনঃ আপনি যদি আপনার ইউজারের সকল পেইজ ভিজিট টাইমসহ লিখে রাখতে চান (অর্থাৎ ডাটাবেইজে সেভ করতে চান), তাহলে আপনি একটি মিডলওয়্যার লিখবেন যা কিনা request কে ইন্টারসেপ্ট করবে ভিউতে যাওয়ার আগে এবং রিকুয়েস্টের মধ্যে থাকা ইউজার ইনফর্মেশন স্টোর করবে ডাটাবেইজে, ভিউ তৈরির সময়ে আপনার সেটা না জানলেও চলবে।</p>
<p><strong>টেম্পলেট ও কন্টেক্সট</strong></p>
<p>বুঝলাম যে URL থেকে প্যাটার্ন ম্যাচ করে ভিউ ফাংশনের কাছে যাওয়া, কিন্তু ইউজারকে তো কিছু একটা প্রেসেন্ট করতে হবে, আর ঠিক সেই কাজটিই হয় টেম্পলেটে। টেমপ্লেট লেয়ার হল একটি পেইজের ডিজাইন, অথবা একটি ইমেইলের ফরম্যাট, যার মাঝে রয়েছে ছোট কিছু গ্যাপ, যা ভিউ থেকে আসে। যদি আপনি পি এইচ পি প্রোগ্রামার হয়ে থাকেন, তাহলে টেমপ্লেটকে বলতে পারেন পি এইচ পি পেইজ, যা এইচ টি এম এল চিনে, আবার চিনে কিছু লজিক। কিন্তু জ্যাঙ্গো টেমপ্লেট পিএইচপি থেকে কম বুদ্ধিমান, অর্থাৎ এখানে আপনি শুধু গুটিকয়েক লজিক পাচ্ছেন, পুরো প্রোগ্রামিং ল্যাঙ্গুয়েজ না। ধরুন আপনি একটি পেইজ বানাচ্ছেন যা সমস্ত ব্লগ পোস্টের লিস্ট দেখাবে এইচটিএমএলে, তখন আপনি রিকুয়েস্ট পাঠাবেন, যা ইউ আর এল দিবে ভিউকে, ভিউ একটা লিস্ট পাঠাবে একটি ভেরিয়েবলে ভরে এবং তাকে বেধে দিবে একটি টেম্পলেটের সাথে, টেম্পলেটে থাকবে টেবল নির্মাণের সব এইচটিএমএল, কিন্তু টেবলের &lt;td&gt;&lt;/td&gt; এর মাঝে থাকবে একটি শূন্য মার্কার, যা হল ভিউ ও টেম্পলেটের মধ্যে শেয়ার করা ডাটা, একে আমরা বলি কন্টেক্সট ভেরিয়েবল [CONTEXT], ভিউ হল খাটি পাইথন, পাইথনের সব কাজ আপনি ভিউতে করতে পারবেন, আর টেমপ্লেট হল একটি স্ট্রিং এর ভাণ্ডার যা পুরপুরি স্ট্যাটিক, ভিউ থেকে পাওয়া কন্টেক্সট ব্যতিরেকে, আর এরা বাস করে ১) তার অ্যাপ এর ভিতর [Templates] ফোল্ডারের ভিতর ওই অ্যাপ এর নামে ফোল্ডারের ভিতর (উদাহরণ- /student/templates/students/&lt;?&gt;.html) অথবা settings.py তে উল্লেখ্ করা ফোল্ডার লিস্টের কোন একটিতে। এই উদ্ভট (&lt;app&gt;/templates/&lt;app&gt;) নাম কেন? কারণ, যদি দুইটি অ্যাপে list.html নামক দুইটি টেমপ্লেট থাকে তাহলে তাদের আলাদা কিভাবে করবেন?</p>
<p>টেমপ্লেট ব্যবহার করে কিছু নন-পাইথন কোড, যেমন, CSS, JavaScript ইত্যাদি, এদের বেশিরভাগই স্ট্যাটিক, আর সেগুলোর জন্য রয়েছে বিশেষ ব্যবস্থা, টেম্পলেটের মতই, এরা থাকে (&lt;app&gt;/static/&lt;app&gt;) ফোল্ডারের ভিতর অথবা settings.py যেখানে বলে সেখানে, এরা আবার স্ট্যাটিক বিধায় ভিন্ন সার্ভার দ্বারাও সারভড হতে পারে, কাজেই এদেরকে সব জায়গা থেকে টেনে এক জায়গায় আনাটাও দরকার হয়ে পড়ে, (অর্থাৎ, /static/ ফোল্ডারটি হয়ত ভিন্ন কোন হাল্কা সার্ভার দ্বারা সারভড হবে), সেই কাজের জন্যেও রয়েছে জ্যাঙ্গোর বেশ কিছু ব্যবস্থা।</p>
<p>টেমপ্লেট এর ভিতর আপনি সাব-টেমপ্লেট ইঞ্জেক্ট করতে পারেন, তাহলে আপনার comment.html শুধু কমেন্ট ফর্ম রাখবে এবং অন্য সমস্ত পেইজে আপনি সেই সাব-টেমপ্লেটকে ইনক্লুড করে দিবেন। আবার, এর উলটাও হয়, অর্থাৎ, আপনি একটি মহা টেমপ্লেট বানাতে পারেন যার ভিতর কিছু ব্লক খালি থাকবে, আর কিছু পাটি টেমপ্লেট বানিয়ে ওই মহা টেম্পলেটের সাথে এমনভাবে বেধে দিবেন যেন পাটি টেমপ্লেট শুধু অই ব্লকের ভিতরেই থাকে, আর বাদবাকি সব ওই মহা টেমপ্লেট থেকেই আসবে। অর্থাৎ আপনার base.html যদি থাকে যেখানে আপনি হেডার, ফুটার, জাভাস্ক্রিপ্ট ইত্যাদি লিখেন এবং ভিতরে কিছু এলাকা মার্ক করে রাখেন কন্টেন্টের জন্য, তাহলে বিভিন্ন পেইজ টেমপ্লেট শুধু অই মার্ক করা এলাকাই লিখবে, আর উপর নিচ, ডাইন বামের সমস্ত কথা বার্তা সেই টেমপ্লেট থেকে আসবে। এক বলে টেমপ্লেট ইনহেরিট্যান্স, অত্যন্ত শক্তিশালী একটি কনসেপ্ট।</p>
<p><strong>ডাটাবেইজ ও ফর্ম</strong></p>
<p>ফর্ম থেকে মনে পরল, ডাটাবেইজ সম্পর্কে তো এখনো বলা হয়নি। জ্যাঙ্গো একটি ফুল স্ট্যাক ফ্রেমওয়ার্ক, অর্থাৎ আপনার ডাটাবেইজ ডিজাইনেও এর কিছু বলার আছে। আর সে কাজে আপনাকে জ্যাঙ্গো সাহায্য করে ও আর এম এর মাধ্যমে। [ORM] কি? জ্যাঙ্গোর ক্ষেত্রে এটি হল এস কিউ এলের উপর একটি র‍্যাপার যা আপনার পাইথন কোডকে এস কিউ এলে পরিণত করে ডাটাবেইজের সাথে কথা বলতে সহায়তা করবে, তা সৃষ্টি/বিনাশ হোক, আর খোজ হোক। আর ওই settings.py তে আপনি যেই ডাটাবেইজের কথা বলবেন, জ্যাঙ্গো সেই ডাটাবেইজের ফ্লেভারের এস কিউ এল ব্যবহার করবে, মানে আপনি পোস্টগ্রেস, মাই এস কিউ এল অথবা অরাকল যাই ব্যবহার করুন না কেন, পাইথন কোড একটিই হবে। এদেরকেই আমরা বলি [MODEL] যা থাকে models.py এর ভিতর।</p>
<p>অন্যভাবে, মডেলের মাধ্যমে আপনার ডাটাবেইজ টেবল হয় পাইথন ক্লাস, কুয়েরী হয় মেথড আর সৃষ্টি/ধ্বংস হয় কমান্ড। তা যেই ডাটাবেইজ (স্ট্রাকচারড) হোক না কেন, জ্যাঙ্গো সাপোর্ট করলেই হবে। জ্যাঙ্গো ব্যাকগ্রাউন্ডে পাইথন থেকে এস কিউ এলে পরিণত করে আপনার কাজ করে নেয়, এবং রেজাল্টের ক্ষেত্রে উলটাটাও করে। এর অর্থ, আপনি যদি আপনার সব পোষ্ট দেখতে চান কোন সাইটে, তাহলে যান এর জন্য অ্যাসাইন করা URL এ, URL ডাকবে ভিউকে, ভিউ তখন মডেলের সাহায্য নিয়ে একটি মেথড কল করবে যা কিনা ডাটাবেইজ থেকে ডাটা পুল করে তাকে পাইথনিয় করে ভিউকে দিবে এবং ভিউ সে ডাটাকে কন্টেক্সট এ ভরে দিয়ে দিবে টেম্পলেটকে।</p>
<p>জ্যাঙ্গো যে শুধু এস কিউ এলকে ঢেকে আপনাকে পাইথন বাইন্ডিং দেয় তা নয়, আপনি সরাসরি এস কিউ এলেও কাজ করতে পারবেন। ওই, একটি ফাংশনকে র‍্যাপ করে দিলেই হবে। ডাটাবেইজের সাথেই জড়িত একটি উপাদান হল ফর্ম। ফর্ম আপনি এইচটিএমএল এ লিখতে পারেন। ঠিক যেমন ডাটাবেইজ বানাতে পারবেন এস কিউ এলে, কিন্তু জ্যাঙ্গো যেমন এস কিউ এল/পাইথন বাইন্ডিং করে [ORM] এর মাধ্যমে, ঠিক তেমনি এইচটিএমএল ফরম/পাইথন বাইন্ডিং ঘটায় এর ফর্ম এ পি আই দিয়ে। এর কাজ একটাই, ক্লাস থেকে এইচটিএমএল, আর ইনটেলিজেন্টলি বুঝে উঠা যে কাকে কি ফিল্ড দিবে, যদিও আপনি একে ওভার রাইড করতে পারেন খুব সহজেই, কিন্তু আমি মনে করি, এইচটিএমএল বড় ফর্মকে ময়লা করে দেয়, পাইথন ব্যবহার করা অনেক সহজতর। এমনকি যদি আপনি একাধিক ফর্মকে একত্রে বানাতে চান অথবা একটি ফর্মের পেটের ভিতর একাধিক সাব-ফরম চান, তাহলে তাও সম্ভব formseter মাধ্যমে। আপনি শুধু চিন্তা করবেন অবজেক্ট ওরিয়েন্টেড ভাবে, তা ডাটাবেইজ হোক, আর ফর্ম হোক, অথবা ফরমসেট হোক, জ্যাঙ্গো সব ম্যানেজ করে দিবে এবং আপনার ওয়ার্ক ফ্লো থাকবে একমুখী।</p>
<p><strong>টেম্পলেট ট্যাগ ও ফিল্টার</strong></p>
<p>আমি একটু আগে বলেছি যে জ্যাঙ্গো টেম্পলেট অনেক কিছুই চিনে না, এর লজিক খুব সীমিত, তাহলে কি? ভালো প্র্যাকটিস হল, ভিউ কেই সব দায়িত্ব ও কর্তব্য দিয়ে দেওয়া এবং টেম্পলেটকে শুধু মাত্র প্রেজেন্টেশনের কাজে নিয়জিত করা। কিন্তু যদি আপনি চান, তাহলে টেম্পলেট ট্যাগ ও ফিল্টার দিয়ে আপনি পারবেন টেম্পলেটের ভিতর ফাংশন লিখতে, এমনকি নিজের তৈরী ট্যাগ বানাতে, যদিও এগুলোর প্রয়োজনীয়তা অতটা না, তবে বেশ মজার কাজই করা যায় সেগুলো দিয়ে। {% recent_posts 5 2005 %} হয়ত আপনাকে ২০০৫ সালের সর্বশেষ পাঁচটি পোস্ট দিবে।</p>
<p><br/><strong>এডমিন ও কিছু ব্যবহৃত অ্যাপ</strong></p>
<p>এতক্ষণ তো অনেক কথাই বলা হল মডেল নিয়ে, ভিউ নিয়ে, টেম্পলেট নিয়ে, কিন্তু খুবই ভালো কি হত না যদি আপনি আপনার অ্যাপ এর প্রোটোটাইপ করতেন শুধু মডেল দিয়ে, আর আপনার জন্য অটোমেটিক সব তৈরী হয়ে যেত? কারণ এত যখন গঠন ও অবকাঠামো, তা তো হতেই পারে। আর ঠিক সেই কাজটিই করে জ্যাঙ্গো এডমিন, গুটি কয়েক কোড থেকে আপনাকে দিবে সুন্দর একটি অ্যাপ, যা অ্যাড, রিমুভ, আপডেট, সার্চ, ফিল্টার, ব্যাচ অ্যাকশান তো করেই, সাথে সাথে আপনাকে দেয় সাইট ম্যানেজমেন্ট সিস্টেম, টাইমলাইন ও অথেন্টিকেশন/অথরাইজেশন আর একটি সুন্দর থীম। আপনার অ্যাপকে প্রোটোটাইপের জন্য এটি অত্যন্ত উপযোগী।</p>
<p>যেহেতু জ্যাঙ্গো অ্যাপ দ্বারা মডিউলারিটি আনে, কাজেই আপনি অন্যের তৈরী অ্যাপের মাধ্যমে কাজ কমিয়ে নিতে পারবেন আপনার। উদাহরণসরূপ, জ্যাঙ্গো এডমিন একটি অ্যাপ, অথেন্টিকেশন অ্যাপ, কমেন্টিং অ্যাপ, জিও-জ্যাঙ্গো (GIS এর জন্য বেশ ভালো একটি অ্যাপ)। বাহ্যিক অ্যাপ রয়েছে, জ্যাঙ্গো ট্যাগ, জ্যাঙ্গো রেজিস্ট্রেশন, জ্যাঙ্গো কমান্ড এক্সটেনশন ইত্যাদি। আপনি নিজেই হয়ত নিজের অ্যাপকে রি-ইউজ করতে পারবেন। শুধু ফোল্ডারকে ফেলে দিন পাইথন ক্লাস পাথে, settings.py তে রেজিস্টার করুন, মাস্টার URL ফাইলে অ্যাড করুন, আর কাজ শেষ!</p>
<p><strong>সিগন্যাল</strong></p>
<p>শেষ করার আগে আমার নতুন করে শিখা একটি বিষয় নিয়ে কথা বলতে চাইব, আর তা হল সিগনাল। সিগনাল হল জ্যাঙ্গো পাব/সাব প্রণালি। অর্থাৎ, ধরুন আপনি চান যে যখনি কেউ কোন কমেন্ট সেইভ করবে, তখন যার পোস্টে কমেন্ট করা হল তার কাছে মেইল চলে যাবে। এটা সোজা যদি আপনি ওভার রাইড করেন কমেন্টের সেইভ মেথডকে, কিন্তু যদি সেই কমেন্ট অ্যাপটি আপনার না হয় তাহলে? আপনি কি কষ্ট করবেন আবার সেই টেস্ট কেইস রান করে কাজ করার? ভালো হত না যদি আপনি জ্যাঙ্গোকে বলতেন, &ldquo;যখনি কোন কমেন্ট সেইভ হয়, তখন অই সেইভ করার কমেন্ট যার উপর করা হয়েছে সেই অবজেক্টের মালিককে একটি মেইল করে দিন&rdquo; আর জ্যাঙ্গো শুনবে কখন কোন কমেন্টে সেইভ হয়, আর হওয়া মাত্রই মেইল! এই প্যাটার্নকে বলে অবজারভার প্যাটার্ন এবং জ্যাঙ্গোতে এটি আসে বিল্টিন অবস্থাতে, শুধু সেইভ না, আপনি টেম্পলেট রেন্ডারিং, রিকুয়েস্ট প্রাপ্তি, নতুন টেবল সৃষ্টি, সব জায়গাতেই সিগনাল ব্যবহার করতে পারবেন। শুধু মনে রাখতে হবে, &ldquo;কি হতে হবে?&rdquo;, &ldquo;যাকে হতে হবে তা হলে কি করতে হবে?&rdquo;, কি হতে হবে হল সিগনাল, আর কি করতে হবে হল একটি ফাংশন যা জ্যাঙ্গো নিজেই ম্যানেজ করে নেয়। আর আপনি নিজেও সিগন্যাল বানাতে পারবেন। যেমন &ldquo;স্টক কমে গেল&rdquo;, &ldquo;ইউজার ১০০ তম পোষ্ট প্রদান করল&rdquo;, &ldquo;পিজা রেডি হল&rdquo; ইত্যাদি।</p>
<p><strong>শুভ নববর্ষ</strong></p>
<p>আমি এই লম্বা পোস্টটিতে কোড থেকে যথা সম্ভব দুরে থেকে জ্যাঙ্গোকে চিনাবার চেষ্টা করেছি। সব ঠিক থাকলে এর একটি কোডেড ভার্সন বের করব খুব শীঘ্র। তখন হয়ত কোড বেশি প্যাঁচাল কম ধারা ফলো করব, আশা করি এটি পড়ে কেউ না কেউ উপকৃত হবেন, সকলকে শুভ নববর্ষ!</p>
                
                
                
                
                
                
                                <div id="footer">
                <span id="timestamp"> October 3rd, 2014 4:45pm </span>
                                                      <span class="tag">django</span>
                                              </div>
            </body>
        </html>

        