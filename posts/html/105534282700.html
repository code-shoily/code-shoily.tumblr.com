        <!DOCTYPE HTML>
        <html>
            <head>
                <meta http-equiv="Content-Type" content="text/html; charset=utf-8"/>
                <link rel="stylesheet" type="text/css" href="../style.css"/>
            </head>
            <body>
                
                
                                    <h1>ক প্রোগ্রামিং ল্যাঙ্গুয়েজ দিয়ে কি খ করা যায়? </h1>
                    <p>আপনি একটি নতুন প্রোগ্রামিং ল্যাঙ্গুয়েজ শিখছেন। হয়ত ওই ল্যাঙ্গুয়েজের মাধ্যমে হবে আপনার প্রোগ্রামিং এর সাথে পরিচয়, হয়ত শুনেছেন ওই ল্যাঙ্গুয়েজ এর ডিমান্ড বেশি, হয়ত আপনার বস আপনাকে শিখতে বাধ্য করছে, অথবা হয়ত আপনি আপনার প্রোগ্রামিং স্কিলে নতুন মাত্রা যোগ করতে চাচ্ছেন। যে কারণেই আপনি নতুন ওই ল্যাঙ্গুয়েজটি শিখুন না কেন, প্রথম ধাক্কাতেই আপনার মাথায় কিছু প্রশ্ন জাগবে। আর আপনার প্রোগ্রামিং এক্সপিরিয়েন্স হবে যত বেশি, ওই প্রশ্নগুলিও হবে তত জটিল। যারা আমার আগের  <a href="http://code-shoily.tumblr.com/post/97817887935" target="_blank">পোস্টটি</a> পরেছেন তারা নিশ্চয়ই বুঝতে পেরেছেন যে প্রোগ্রামিং ল্যাঙ্গুয়েজ সংগ্রহ করা আমার পেশা ও শখ দুটোই। আর আমি মনেও করি যে একটি প্রোগ্রামারকে ভিন্ন ভিন্ন প্রোগ্রামিং ল্যাঙ্গুয়েজ থেকে সংগ্রহকৃত চিন্তাধারা যেই লেভেলে উপকৃত করবে, অন্য খুব কম কাজ সেই লেভেলে করবে। <span>আমি এই পোস্টে কিছু বিষয়ে আলোকপাত করতে চাচ্ছি যা আমি ব্যক্তিগতভাবে ফেইস করে এসেছি (এখনও করি) নতুন ল্যাঙ্গুয়েজ শিখার সময়ে।</span></p>
<p>তাহলে আপনি শিখতে চাচ্ছেন ব্র্যান্ড নিউ একটি ল্যাঙ্গুয়েজ। কনগ্রাচুলেশন্স। এবার বলুন কিভাবে? কেন এর উত্তর (আমার ব্যক্তিগত মতামত) লিঙ্ককৃত পোস্টে দিয়েছি, তাই এখন কিভাবে নিয়ে কথা বলি, এবারও স্ট্রিক্টলি আমার মতামত, ওইযে বলে না? YMMV&hellip;</p>
<p>আমি আগে কোন ল্যাঙ্গুয়েজের নাম শুনলেই শিখতে বসতাম, একটা &ldquo;হ্যালো ওয়ার্ল্ড&rdquo; তো হবেই! সি#, জাভা, পাইথন, রুবি, ক্লোজার ইত্যাদি ইত্যাদি। প্রথমে যতটা নির্বিচারে শিখতাম, আজকাল তা আর করি না, ইন ফ্যাক্ট আগেও অতটা নির্বিচারে করতাম না, কিন্তু আমার উদ্দেশ্য ছিল ডিফারেন্ট। </p>
<p>প্রথম কিছু ল্যাঙ্গুয়েজ শিখার সময়ে, আমি প্রথমেই চিন্তা করতাম, &ldquo;এই ল্যাঙ্গুয়েজ দিয়ে আমি ডেক্সটপ সফটওয়্যার বানাতে পারব তো? ভিজুয়াল বেসিকের মত টানা হেঁচড়া করার মত কিছু আছে? আমার ইউনিভারসিটির কোনও কোর্সে কি এটা পড়ায়?&rdquo; সাথে সাথে শিখা হল সি#, জাভা, ডেলফি। এরপর &ldquo;How to become a Hacker&rdquo; আর্টিকেলটি পরার পড় প্রোগ্রামিংকে দর্শনের দৃষ্টিতে দেখা শিখলাম, আর সাথে এলো পাইথন আর লিস্প। আর এরপর থেকেই নতুন ল্যাঙ্গুয়েজর প্রতি আমার অ্যাটিটুড তা দিয়ে &ldquo;ডেক্সটপ, ওয়েব ইত্যাদি করা যায় কি যায়না&rdquo; সেটি দিয়ে না, বরং ল্যাঙ্গুয়েজটি কি প্যারাডাইমের, এতে কি ল্যাম্বডা আছে কি নেই, খাটি অবজেক্ট ওরিয়েন্টেড কিনা (তখন খুব বলা ভালবাসতাম যে জাভা পরপুরি অবজেক্ট ওরিয়েন্টেড না, নতুন নতুন রুবী শিখার ফসল)। তো ওই বয়সে মাথায় ঢুকল পারাডাইম (তখনো আমি প্রোগ্রামিং ল্যাঙ্গুয়েজ প্রিন্সিপলস কোর্স করিনি)। জাভা রান করতাম টার্মিনালে, তাই ডাবল ক্লিক করে রান না করা গেলে প্যারা খাইতাম না, আর প্রথম ধাক্কাতেই আমি জেনে নিতাম কয়েকটি জিনিস, ১) রান কিভাবে করে? (থ্যাংক ইয়উ জাভা) ২) শেল আছে কিনা (থ্যাংক ইয়উ পাইথন) ৩) শেল যদি থাকে তাহলে বের হতে হয় কি করে? (থ্যাংক ইয়উ লিস্প)। তখনও কিন্তু আমি জবে ঢুকি নি (দ্বিতীয়/তৃতীয় বর্ষের ছাত্র) তাই ল্যাঙ্গুয়েজের রিয়েল লাইফ ইউটিলিটি নিয়ে মাথা কম ঘামাতাম আর গুঁতাগুঁতি করতাম বেশি। ডিজাইন প্যাটার্নগুলির সংজ্ঞা পরে মজা লাগত, এইটা ওইটা বানাইতাম, আই আর সিতে ঘুরতাম, ইত্যাদি। এরপর আমার কিছু ফ্রেন্ড থেরাপ জয়েন করল আর শুরু হল ওদের নতুন কিছু বিষয় নিয়ে কথাবার্তা যা আমার মাথার উপর দিয়ে যাওয়া শুরু করেছিল প্রথমে, যেমন, স্প্রিং, হাইবেরনেট, জে এস এফ, ইত্যাদি, পরিচিত হলাম ফ্রেমওয়ার্কের সাথে, মজাই পাইলাম, কিন্তু প্রথমে বুঝে উঠতে পারিনি যে এত প্যারা খাওয়ার কি দরকার সামান্য কাজ করতে (ব্ড় প্রজেক্ট টীমের সাথে না করার কুফল), আর সাথে সাথেই অনাড়ম্বর ভাবে প্রবেশ করল পিএইচপি, কাজেও ঢুকে গেলাম, কিন্তু এত বাজে কোডবেইস যে আমি খুব শীঘ্রই ছাড়লাম জব আর খুঁজতে শুরু করলাম যে পিএইচপি ছাড়া আর কোনও উপায় আছে সহজে ওয়েব অ্যাপ্লিকেশান তৈরির, আসল (এবং গেল) রেইলস, আর তার কিছুক্ষণ পরে কেইক পিএইচপি, আর অবশেষে জ্যানগো, আর সঙ্গে সঙ্গে শুরু হল ফ্রেইমওয়ার্ক সার্চ। কিন্তু পাইথন (এবং জ্যাঙ্গো) দিয়ে বড় কিছু কাজ করার পর বুঝতে পারলাম, যে কোন ল্যাঙ্গুয়েজ দিয়ে কি করা যায় সেটি গুরুত্বপূর্ণ নয়, সব ল্যাঙ্গুয়েজ দিয়ে সব করা যায়। গুরুত্বপূর্ণ হল কোন ল্যাঙ্গুয়েজ দিয়ে কী কিভাবে করা যায় সেটি। আরও গুরুত্বপূর্ণ হল লাঙ্গুয়াজে এর ওই প্যাটার্ন কতটুকু ট্রান্সফারযোগ্য অন্য ল্যাঙ্গুয়েজে আর নতুন কি প্যাটার্ন আর ওয়ার্ক-ফ্লো এনে দেয় আপনার জ্ঞ্যান ভাণ্ডারে। যদি কোনও ল্যাঙ্গুয়েজ ও তার কালচার সেটিকে ফুলফিল না করে, আমি ফিরেও তাকাই না তার দিকে, আমার সময় নষ্ট করার কী দরকার এমন কিছুর পিছনে যা আমার মস্তিষ্ককে চ্যালেঞ্জ না করে? </p>
<p>যাই হোক, প্রত্যেক ল্যাঙ্গুয়েজের রয়েছে নিজস্ব কালচার, আর ওই কালচার দুটো লাঙ্গুয়াজেকে ভিন্ন করে তোলে, যদিও ল্যাঙ্গুয়েজ দুটির সিনট্যাক্স সিমিলার। পাইথন আর রুবীকেই ধরুন না, চমৎকার ল্যাঙ্গুয়েজ দুটির সিনট্যাক্স হঠাত দেখলে একি রকম লাগে, কিন্তু প্রোগ্রামিং ফিলোসফি পুরোটাই ভিন্ন, পাইথন ও তার কমিউনিটি কিছুটা রক্ষণশীল, আর রুবী কমিউনিটি উদার ও রিস্ক টেকিং, একি কাজ করার একাধিক উপায় রয়েছে রুবীতে, যা পাইথন ডিস্কারেজ করে থাকে, বেশ কিছু দিক থেকে পার্ল ল্যাঙ্গুয়েজের কালচার রয়েছে রুবীতে, আর আবিষ্কারও রয়েছে ল্যাঙ্গুয়েজটির, পৃথিবীকে দেওয়া রুবীর দুটি উপহার রেইলস ও সিনাট্রা তাই বলে, যাদের দ্বারা অনুপ্রাণিত বর্তমানের প্রায় সমস্ত ফ্রেইমওয়ার্ক। আবার পাইথন কালচারে রয়েছে নিয়মের মধ্যে থাকার এক প্রবণতা, &ldquo;পাইথনিক&rdquo; শব্দটি সচরাচর ব্যবহৃত হয় এবং যে কোন পাইথন কোড শুধু কাজ করলেই হবে না, তাকে হতে হবে পাইথনিক, অর্থাৎ পেপ-৮ কমপ্লায়েন্ট। ওইযে, There should be one, and only one obvious way of doing things, এদিক থেকে নতুনত্বর ল্যাঙ্গুয়েজ, ক্লোজার, দুটো দ্বারা প্রভাবিত, পাইথনের মত নিয়ম ও ইডিওমাটিক কোডিং, আর রুবির মত ডী এস এল ভিত্তিক প্রোগ্রামিং (<a href="http://code-shoily.tumblr.com/post/98634898840" target="_blank">ঘুরে আসুন</a>) আর লিস্প হওয়াতে এটিকে আপনি যেমন খুশি তেমনভাবে সাজাতে পারেন। এমনভাবে প্রত্যেকটি ল্যাঙ্গুয়েজের মাঝে রয়েছে এমন কিছু যা ওই ল্যাঙ্গুয়েজের নিজের, আর সেটি ওই ল্যাঙ্গুয়েজর আলোকে না দেখলে ন্যাচারাল লাগবে না, ঠিক যেমন লিস্প, হ্যাস্কেল ইত্যাদি থেকে ঘুরে না আসলে আপনি পাইথনের ল্যাম্বডা, ম্যাপ/ফিল্টার ইত্যাদিকে পছন্দ করবেন না, জাভা থেকে ঘুরে না আসলে আপনি কমন লিস্পের অবজেক্ট সিস্টেমকে পাত্তা দিবেন না, আর ফাংশনাল প্রোগ্রামিং ল্যাঙ্গুয়েজর সাথে পরিচিত না হলে আপনি পিএইচপি এর অসাধারণ নতুন ফিচার, ক্লোজার (ল্যাঙ্গুয়েজ ক্লোজার না, ফিচার ক্লোজার) কে যথাযথ মর্যাদা দিতে পারবেন না। আর এক ল্যাঙ্গুয়েজের ফিচারে আপনি পাবেন অন্য ল্যাঙ্গুয়েজে উত্থাপিত প্রশ্নের উত্তর (যেমন, পাইথন শিখার পর আমার জাভা বিষয়ক কিছু প্রব্লেমের সমাধান আসে, রিফ্লেকশন/ইন্ট্রস্পেকশন হিসাবে, যার জাভা অস্তিত্ব আমি জানতাম না যদি না পাইথন ঘাঁটতাম)। আর যত বেশী এইসব ফিচার, কালচার ইত্যাদির সাথে পরিচিত হবেন, ততই আপনার প্রোগ্রামিং স্কীল হবে উন্নত, কিন্তু, আমার মতে, এর পেছনে মোটিভেশন হওয়া উচিৎ ল্যাঙ্গুয়েজ কিভাবে কাজ করে এটি, এই ল্যাঙ্গুয়েজ দিয়ে কি করা যায়, হথবা ল্যাঙ্গুয়েজটি থেকে আপনি কত দ্রুত টাকা কামাতে পারবেন সেটি নয়। যদি আপনার স্কিল থাকে, আর প্যাশন থাকে তাহলে সেটি এমনি এমনিই কামাবেন।</p>
<p>গো দিয়ে ওয়েবসাইট বানাতে পারবেন আপনি। আপনি একটি লাইন এইচটিএমএল অথবা জাভাস্ক্রিপ্ট না লিখে শুধু ক্লোজার দিয়ে <a href="http://getprismatic.com/" target="_blank">প্রিজমেটিক</a> এর মত সাইট বানাতে পারবেন, জাভাস্ক্রিপ্ট দিয়ে থ্রি ডি <a href="http://runtimejs.org/" target="_blank">ও এস কার্নেল</a> বানাতে পারবেন।  কিন্তু কেন করবেন? হয়ত করবেন না, কিন্তু জেনে রাখা ভালো যে করা যায়, আর কিভাবে করা যায় সেটি ঘাঁটলে আপনি আপনার জানা ল্যাঙ্গুয়েজকে দেখবেন ভিন্ন আলোকে, শিখতে পারবেন নতুন কিছু, যা ওই নতুন ল্যাঙ্গুয়েজেই সীমাবদ্ধ নয়, আপনার ল্যাঙ্গুয়াজেও আছে। কাজেই, &ldquo;ক&rdquo; ল্যাঙ্গুয়েজ দিয়ে &ldquo;খ, গ, ঘ&rdquo; সবই করা যায়, কিন্তু কিভাবে করা যায় সেটি জানার জন্য নতুন ল্যাঙ্গুয়েজ শিখা উচিৎ, আর সেটি থেকে প্রাপ্ত নলেজকে আপনি যত ল্যাঙ্গুয়েজ নিরপেক্ষভাবে ব্যবহার করতে পারবেন, আপনি হবেন ততই স্কিল্ড। </p>
<blockquote>
<p>A language that doesn&rsquo;t affect the way you think about programming, is not worth knowing. - <a href="http://en.wikipedia.org/wiki/Alan_Perlis" target="_blank">Alan Perlis</a></p>
</blockquote>
                
                
                
                
                
                
                                <div id="footer">
                <span id="timestamp"> December 18th, 2014 11:33pm </span>
                                                      <span class="tag">programming-languages</span>
                                      <span class="tag">polyglot</span>
                                      <span class="tag">programming</span>
                                              </div>
            </body>
        </html>

        