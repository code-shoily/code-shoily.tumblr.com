        <!DOCTYPE HTML>
        <html>
            <head>
                <meta http-equiv="Content-Type" content="text/html; charset=utf-8"/>
                <link rel="stylesheet" type="text/css" href="../style.css"/>
            </head>
            <body>
                
                
                                    <h1>একাধিক ল্যাঙ্গুয়েজ কেন শিখবেন?</h1>
                    <blockquote>
<p>&ldquo;A language that doesn&rsquo;t affect the way you think about programming is not worth knowing.&rdquo;</p>
<p>- Alan Perlis</p>
</blockquote>
<p>প্রোগ্রামিং ল্যাঙ্গুয়েজ হল কম্পিউটারকে দেওয়া ইন্সট্রাকশন যা ফলো করে কম্পিউটার আপনার উদ্দেশ্যপূর্ণ করে। আপনি যা ইন্সট্রাকশন দিবেন কম্পিউটার সেই অনুযায়ীই কাজ করবে, কতটুকু দ্রুততার সাথে অথবা কতটুকু নির্ভুলতার সাথে করবে তা নির্ভর করে মূলত প্রবলেম ডোমেইনের উপর এবং আপনি কিভাবে আপনার এলগরিদমকে অনুবাদ করেছেন প্রোগ্রামিং ল্যাঙ্গুয়েজে তার উপর। কিছু কিছু সময়ে আপনার ব্যবহার করা প্রোগ্রামিং ল্যাঙ্গুয়েজও ভূমিকা পালন করে সমাধানের দ্রুততা ও নির্ভুলতার উপর। দ্রুততার উপর এ কারণে যে গঠনতান্ত্রিকভাবে কিছু ল্যাঙ্গুয়েজ খুব দ্রুত প্রোগ্রামের জন্ম দেয় এবং কিছু ল্যাঙ্গুয়েজ আপনার স্বাচ্ছন্দ্যকে অথবা কোন নির্দিষ্ট ডোমেইনের সমস্যা সমাধানের জন্য দ্রুততাকে ত্যাগ করে সহজবোধ্যতার দিকে ঝুঁকে। সেই কারণেই হয়ত আপনি পি এইচ পি দিয়ে তৈরী সিস্টেম প্রোগ্রাম অথবা সি দিয়ে তৈরী ওয়েব আপ্লিকেশন দেখবেন কম। যদিও এই দুই ল্যাঙ্গুয়েজই হয়ত কিছুটা ভূমিকা পালন করতে পারে উভয় ডোমেইনেই, কিন্তু সিংহভাগ ভূমিকা খুবই কম।</p>
<p>তাহলে যদি আপনি জানেন যে আপনি একজন দক্ষ সিস্টেম প্রোগ্রামার এবং আপনি কখনই হয়ত ওয়েব প্রোগ্রামিং করবেন না, অথবা আপনি স্ক্রিপ্ট লিখতে ভালবাসেন এবং তুখড় দ্রুতি আপনার প্রয়োজন নেই, তাহলে আপনার কতটুকু প্রয়োজন পি এইচ পি/পাইথন (প্রথম ক্ষেত্রে) অথবা সি/সি++ অথবা গো (দ্বিতীয় ক্ষেত্রে) শিখার? আপনার ইন্সট্রাকশনকে ফীড করার একটি মাধ্যম পেলেই তো হল।</p>
<p>আসলে প্রোগ্রামিং ল্যাঙ্গুয়েজ শুধু ওই ইন্সট্রাকশন প্রকাশের উপায় আপনাকে শিখায় না, আপনার মস্তিষ্ককে প্রস্তুত করে একটি নির্দিষ্টভাবে চিন্তা করতে। তাত্ত্বিকভাবে কম্পিউটার চিনে ০ আর ১। আপনি যেভাবেই প্রোগ্রাম লিখুন না কেন, সেই ০ আর ১ এর বিভিন্ন বিন্যাস ও সমাবেশেই আপনার পরিশ্রমের ফলশ্রুতি শেষ পর্যন্ত দাঁড়ায়। আর আপনি কিভাবে চিন্তা করে, সম্পূর্ণ সমস্যাকে কিভাবে বিভাজন, বিন্যস্ত, সজ্জিত ও যুক্ত করে বোধগম্য (যে জানে তাঁর কাছে) করে কিছু ফাইলের সমষ্টির সৃষ্টি করবেন এবং তা কিভাবে ০ ও ১ এর কোন একটি বিকট সমাবেশে পরিণত হবে, সেই কলাই আপনাকে আপনার প্রোগ্রামিং ল্যাঙ্গুয়েজ শিখায়। আর একেকটি প্রোগ্রামিং ল্যাঙ্গুয়েজের দর্শন একেক রকম। আর আপনি যত বেশি দর্শনের সাথে পরিচিত হবেন, আপনার কলাও হবে তত প্রাচুর্যময়।</p>
<p>উদাহরণস্বরূপ বলা যায়, অবজেক্ট ওরিয়েন্টেড প্রোগ্রামিং আপনাকে শিখায়, বিশেষ্য পদ নিয়ে খেলা করতে, প্রোগ্রামিং করবেন আপনি আপনার ডাটাকে অবজেক্ট হিসাবে বিবেচনা করে, যার থাকবে প্রপেরটি ও আচরণ, যাকে আপনি পাঠাতে পারবেন বার্তা। ওই বার্তার প্রেক্ষিতে অবজেক্ট এর অবস্থার পরিবর্তন হবে ও আপনার প্রোগ্রাম হবে অগ্রসর। যেমনঃ একটি গেম এ যদি প্লেয়ার অবজেক্ট থাকে এবং এর থাকে লাইফ, পাওয়ার এবং পয়েন্ট নামে তিনটি প্রপার্টি, তাহলে, এর উপর আট্যাক নামে একটি বার্তা পাঠান যায় যা একটি প্লেয়ারকে পাঠান হবে অন্য প্লেয়ার থেকে, আর অই বার্তার ভিতরকার এলগরিদম হবে এমনটি, যে দুই প্লেয়ারের পাওয়ার অনুযায়ী, দুই প্লেয়ারের লাইফ কমতে থাকবে, এবং যার লাইফ আগে শূন্য হবে, তার সমপরিমাণ পয়েন্ট যাবে অন্য প্লেয়ারের কাছে।</p>
<p>ফাংশনাল প্রোগ্রামিং সবকিছুকে দেখে ক্রিয়া অনুযায়ী, বিশেষ্য এখানে গৌণ। এবং কারও কোন প্রপার্টি পরিবর্তন হয় না। আট্যাক এখানে মুখ্য, যা দুইটি ডাটা স্ট্রাকচার নিবে এবং একই এলগরিদমের মাধ্যমে বাড়াবে/কমাবে কাঠাম দুইটিকে, কেবলমাত্র, তাঁদের অবস্থা সরাসরি পরিবর্তন না করে, তাঁদের অবস্থা পরিবর্তিত হলে কেমন হত সেই হিসাবে একটি ক্লোন পাঠাবে, আসল ডাটা থাকবে অপরিবর্তিত। আর ওই ফিরে পাওয়া নতুন অবকাঠামো হবে নতুন ডাটা। এমন করে সর্বশেষ যে কাঠামো থাকবে সেটি হবে আমাদের দুই প্লেয়ারের সর্বশেষ অবস্থা।</p>
<p>অনেকটা এরকম, ১৯৮৮ সালে আমার পছন্দনিয় সিনেমা যা ছিল, তা কিন্তু আজ দেখলে ভালো লাগবে না, আর এখন যা আমার ভালো লাগে, তা তো ১৯৮৮ তে ছিলই না, সিনেমা হয়ত না, আমার মানসিকতা তও না-ই, এখন, আমাকে যদি অবজেক্ট ওরিয়েন্টেড প্রোগ্রামিংয়ের আলোকে দেখা যায়, তাহলে আমার পছন্দের সিনেমা হবে একটি প্রপার্টি, যার মান সময়ের সাথে সাথে পরিবর্তিত হয়, কিন্তু ফাংশনাল প্রোগ্রামিংয়ের আলোকে, সময়ের সাথে সাথে আমার সম্পূর্ণ আইডেন্টিটির একটি করে কপির সৃষ্টি হয়, যা আমার সর্বশেষ সময়ের &ldquo;আমাকে&rdquo; নির্দেশ করে। এই টপিকের আলোচ্য বিষয় না, কিন্তু গারবেজ কালেক্টর থাকার কারণে অত বেশি লোড পরবে না মেমরির উপর।</p>
<p>আরেকটা আছে লজিক প্রোগ্রামিং, যা সত্য/মিথ্যা স্টেটমেন্ট এর উপর ভিত্তি করে প্রোগ্রামের দিক নির্দেশনা চালায়। আর এই মন্ত্রে বিশ্বাসী ল্যাঙ্গুয়েজগুলির লাইন থাকে যেন একেকটি ঘোষণা। যেমন &ldquo;ক&rdquo; হল &ldquo;খ&rdquo; এর বাবা, &ldquo;গ&rdquo; হল &ldquo;ক&rdquo; এর ভাই। অতএব &ldquo;গ&rdquo; হল &ldquo;খ&rdquo; এর চাচা।</p>
<p>আর প্রসিডিউরাল প্রোগ্রামিং তো আছেই, যাকে আমি বলি, অবজেক্ট ওরিয়েন্টেড প্রোগ্রামিং যেখানে কোন অবজেক্ট নেই, অথবা ফাংশনাল প্রোগ্রামিং যা তত্ত্ব মানে না।</p>
<p>যাই হোক, সি, প্যাস্কাল ইত্যাদি প্রসিডিউরাল প্রোগ্রামিং ল্যাঙ্গুয়েজ রয়েছে, জাভা, আইফেল, স্মলটক, রুবী, পাইথন ইত্যাদি অবজেক্ট ওরিয়েন্টেড হিসাবে প্রসিদ্ধ, আর ফাংশনাল প্রোগ্রামারদের জন্য রয়েছে লিস্পসমূহ, ও-কামেল (এম এল সমূহ), হ্যাস্কেল, এরলাং ইত্যাদি। প্রলগ হল একটি লজিক ল্যাঙ্গুয়েজ। আবার কিছু ল্যাঙ্গুয়েজ, যেমন স্কালা, কমন লিস্প, এফ শার্প রয়েছে যারা অবজেক্ট ওরিয়েন্টেড ও ফাংশনাল দুটোই, যদিও বর্তমান যুগের অন্যান্য ল্যাঙ্গুয়েজের মত নিজেকে ফাংশনাল বলে দাবী বেশি করে।</p>
<p>আবার এদের মধ্যে কোন কোন ল্যাঙ্গুয়েজ স্ট্যাটিকালি টাইপড, যেমনঃ জাভা, স্কালা, সি/সি++, অর্থাৎ আপনার সমস্ত ডাটার টাইপ হতে হবে পূর্ব ঘোষিত। আর যাকে জা খুশি আসাইন করতে পারেন ডাইন্যামিক্যালি টাইপড ল্যাঙ্গুয়েজে, টাইপ সরাসরি দেওয়া লাগে না, যেমন, রুবী, পাইথন, ক্লোজার, পি এইচ পি।</p>
<p>এতগুলি ল্যাঙ্গুয়েজের কথা যে বললাম, এদের অনেকেই কিন্তু জেনারেল পারপাস, অর্থাৎ এদের দিয়ে যে কোন কাজ করানো যায়। এদের নিজস্ব প্রোগ্রামার বেইস আছে হোল এদের কোড দর্শন গুণে। একেকজন একেকভাবে চিন্তা করতে ভালবাসে, আর তার চিন্তার সাথে যখন তার ল্যাঙ্গুয়েজ এর চিন্তা মিলে যায়, তখন সেই ল্যাঙ্গুয়েজে সে হয়ে উঠে প্রডাক্টিভ। আবার প্রতিটি ল্যাঙ্গুয়েজ কমিউনিটির আচে নিজস্ব কিছু আচার। যেমন, রুবী প্রোগ্রামাররা টেস্টিং ও ডি এস এল এ ঝোঁক বেশি দেন। লিস্প প্রোগ্রামাররা মেটা প্রোগ্রামিং ভালবাসেন, জাভা প্রোগ্রামাররা ডিজাইন প্যাটার্নে চিন্তা করতে ভালবাসেন। আমি মূলত পাইথন প্রোগ্রামার, কিন্তু এক সময়ে আমার কিছু রুবী প্রোগ্রামারদের সাথে যোগাযোগ হয়, আর কিছুদিন পর তাঁদের দ্বারা ইন্সপায়ারড হয়ে আমি টেস্টিং এর প্রতি আকৃষ্ট হই যা আজ অবধী কম বেশী চলছে। লিস্পের সান্নিধ্যে আসার পর (ক্লোজারের মাধ্যমে) আমি পরিচিত হই মেটা প্রোগ্রামিঙয়ের সাথে, আর কিছু ফাংশনাল প্রোগ্রামিং কনসেপ্টের সাথে, যদিও আমি কেবল কিছুদিন হল প্রফেসনালী ক্লোজার করছি, এর আগ পর্যন্ত আমার প্রোগ্রামিং লজিককে অনেক ভালো করেছে লিস্পের ছোঁয়া। আর যখন, আমি সি শার্পের ডেলিগেট শিখি, তা আমার ক্লোজার ও হায়ার অর্ডার ফাংশন কনসেপ্টকে উপকৃত করে আর পারত পক্ষে যা আমার কঙ্কারেন্ট সিস্টেম তৈরীতে সহায়তা করে।</p>
<p>কোন ল্যাঙ্গুয়েজ একরোখা নয়। তারা হয়ত একটি নির্দিষ্ট ব্যবস্থাকে সাপোর্ট করে, কিন্তু, প্রবলেমভেদে আপনি এক প্যারাডাইমের ল্যাঙ্গুয়েজে আরেক প্যারাডাইমের মিশ্রণ ঘটাতে পারেন। এই কারণেই জাভা এনেছে ল্যাম্বডাকে, আর লিস্প ঢুকিয়েছিল ক্লাসকে। অন্য ল্যাঙ্গুয়েজের সংস্পর্শে আসলে আপনি পাবেন অন্য একটি পারস্পেক্টিভ, দৃষ্টিভঙ্গি, যার ফলশ্রুতিতে আপনি যখন আপনার প্রিয় ল্যাঙ্গুয়েজে ফিরে আসবেন, তখন সে ল্যাঙ্গুয়েজকে দেখবেন নতুন আলোকে, হয়ে উঠবেন আরও ভালো প্রোগ্রামার, কারণ আপনার থাকবে তখন নতুন হাতিয়ার, নতুনভাবে চিন্তা করার শক্তি। যদিও আপনি প্রোফেসনাল লাইফে একটি মাত্র ল্যাঙ্গুয়েজ কাজ করে থাকেন, একাধিক ল্যাঙ্গুয়েজ শিখলে আপনি পাবেন প্রোগ্রামিং করার নতুনত্বের আনন্দ আর সৃজন শক্তির ভিন্ন এক মাত্রা, আর আমি মনে করি, এই দুটো ঐতিহাসিকভাবে আমাদের চালিকাশক্তি হিসাবে চলে আসছে প্রোগ্রামারদের মাঝে।</p>
<p>উৎসাহঃ <a href="http://www.catb.org/esr/faqs/hacker-howto.html" target="_blank">How to Become a Hacker</a><a href="http://www.catb.org/esr/faqs/hacker-howto.html" title="How to Become a Hacker" target="_blank"><br/></a></p>
                
                
                
                
                
                
                                <div id="footer">
                <span id="timestamp"> September 18th, 2014 10:40pm </span>
                                                      <span class="tag">programming</span>
                                      <span class="tag">polyglot</span>
                                      <span class="tag">oop</span>
                                      <span class="tag">functionalprogramming</span>
                                              </div>
            </body>
        </html>

        