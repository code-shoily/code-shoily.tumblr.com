        <!DOCTYPE HTML>
        <html>
            <head>
                <meta http-equiv="Content-Type" content="text/html; charset=utf-8"/>
                <link rel="stylesheet" type="text/css" href="../style.css"/>
            </head>
            <body>
                
                
                                    <h1>প্রোগ্রামিং প্যারাডাইম এবং আমরা</h1>
                    <p>এখনকার যুগে হয়ত প্রোগ্রামার মাত্রই অবজেক্ট ওরিয়েন্টেড প্রোগ্রামিং সম্পর্কে ওয়াকিফহাল। জানারই কথা, জাভা বলুন আর রুবী বলুন, সব ল্যাঙ্গুয়েজ ই অবজেক্ট ওরিয়েন্টেড স্টাইলকে গুরুত্ব দিয়ে থাকে। আর বড় বড় সিস্টেম বোধগম্যভাবে নির্মাণ করতেও এই পারাডাইমের জুরি নাই। তাহলে অন্যান্য পারাডাইমের শক্তি কোথায়? অবজেক্ট ওরিয়েন্টেড এর দুর্বলতাও বা কি?</p>
<p>আসলে এখানে কথা শক্তি অথবা দুর্বলতা না, বিভিন্ন প্রকার পারাডাইম রয়েছে প্রোগ্রামিং এর কারণ একেক সমস্যা সমাধান এ একেক ব্যবস্থা উপযোগী। না, তাও ঠিক না, আসলে বিভিন্ন প্রোগ্রামার এর পছন্দ বিভিন্ন। অনেকেই আছেন যারা জাভাকে অপছন্দ করেন কারণ অনেক বেশি টাইপ করতে হয়। আবার অনেকে পাইথন অপছন্দ করেন কারণ সামনের স্পেস এর যেমন ইচ্ছা ব্যবহার করলেই বিপদ। সবাই যার যার পছন্দে সঠিক এবং কাওকে তার পছন্দের সমালোচনা করা ঠিক না। কিন্তু, আমার মতে, প্রতিটি পারাডাইম সম্পর্কে জানাটা খুব জরুরি। এতে করে আপনার জ্ঞানের পরিধি যেমন বাড়বে, তেমনি আপনি এক ল্যাঙ্গুয়েজ এর শক্তিকে কাজে লাগাতে পারবেন আরেক ল্যাঙ্গুয়েজে।</p>
<p>আজকাল হ্যাকার কমিউনিটিতে ফাংশনাল প্রোগ্রামিং এর কথা অনেক শোনা যায়। যাওয়ারই কথা, মাল্টিকোর সিস্টেম ও কনকারেন্সিতে এই পারাডাইম এর সুবিধা অনেক। ওই এলাকায় আবার অবজেক্ট ওরিয়েন্টেড সিস্টেম এ হাল্কা প্রব্লেম হয়, কারণ অবজেক্ট এর স্থিতি পরিবর্তনের উপর যত নির্ভরশীল থাকা হয়, কনকারেন্সিতে ততই মুশকিল হয়। রেস কন্ডিশন, লক ইত্যাদি নানা সমস্যা। ফাংশনাল প্রোগ্রামিং জোর দেয় ফাংশন এর উপর, এক ফাংশন আরেক ফাংশনকে কল করবে ও যা পাবে, তাকে হয়ত আরেক ফাংশন এ ঢুকাবে। এখানে পরিবর্তনশীল কিছু নেই, ফাংশন ইনপুট কে পরিবর্তন করবে না, বরং আউটপুট ছুড়ে মারবে আরেক ফাংশনের জন্য। এটি খুবি সহজ করে দেয় পারাল্যাল প্রোগ্রামিংকে, বহুল আলোচিত ম্যাপ/রেডিউস এই ফাংশনাল প্রোগ্রামিং থেকেই নেওয়া। তার মানে কি অবজেক্ট ওরিয়েন্টেড প্রোগ্রামিং এই কাজে পারদর্শী না? সেরকম না ঠিক, জাভা কিন্তু মোটামটি সবাইকেই পরিচিত করিয়েছে কনকারেন্সির সাথে, কথা হল, কিছু ফাংশনাল কনসেপ্ট আপনার অবজেক্ট ওরিয়েন্টেড স্কিলকে আরও ধারাল করবে। এর উলটাটাও প্রযোজ্য। আপনার যদি ফাংশনাল প্রোগ্রামিং দিয়ে যাত্রা শুরু হয়, তাহলে অবজেক্ট ওরিয়েন্টেড প্রোগ্রামিং আপনাকে করবে আরও শক্তিশালী। কারণ তখন আপনি একটি প্রবলেমকে বিভিন্ন আলোকে দেখতে পাবেন এবং আপনার সমস্যা সমাধানের তুখড়তা হবে আরও প্রচ্ছন্ন।</p>
<p>আমি আবার অলস মানুষ। বেশি একটা লিখালিখি পছন্দ করি না। তাই আমার পছন্দের পারাডাইম আসলে ফাংশনাল প্রোগ্রামিং। আমি চুপচাপ বসে এক একটি ফাংশন লিখব, এরপর একটার ভিতর আরেকটা বসিয়ে এবং ইনপুট/আউটপুট শিকল নির্মাণ করে সঙ্গে সঙ্গে জবাব পেতে আমি পছন্দ করি! ঠিক সেই কারণেই হয়ত লিস্প এর মত ল্যাঙ্গুয়েজ আমার কাছে ভাল লাগে। কিন্তু আসলে কি কোনও এক পারাডাইম এ থাকা যায়? শুধু ফাংশনাল প্রোগ্রামিং এ থাকলে আমি মনে করি আমার প্রোগ্রামিং বিশ্বের বিরাট এক অংশের সাথে পরিচয় হলই না, তাই আমি মনে করি, অন্তত বিভিন্ন পারাডাইম এর ল্যাঙ্গুয়েজ একটি হলে শিখে রাখা উচিত। সেই হিসাবে আমি এরিক রেমন্ড এর সাথে একমত (তার লেখাই আমাকে উৎসাহিত করেছিল প্রোগ্রামিং শিখার)ঃ <a href="http://www.catb.org/esr/faqs/hacker-howto.html%C2%A0" target="_blank">http://www.catb.org/esr/faqs/hacker-howto.html </a></p>
<p>পারাডাইম সম্পর্কে জেনে রাখা ভাল। অনেক পারাডাইম রয়েছে প্রোগ্রামিং এর, কিন্তু ফাংশনাল প্রোগ্রামিং ও অবজেক্ট ওরিয়েন্টেড প্রোগ্রামিং বেশি পরিচিত ও ব্যবহৃত। আমার মতে, অবজেক্ট ওরিয়েন্টেড প্রোগ্রামিং গদ্য লিখার মত, যেখানে ফাংশনাল প্রোগ্রামিং কমবেশি পদ্য টাইপের। এ সম্পর্কে আমার পরবর্তী পোস্টগুলোতে দেখতে পাবেন। আমি ফাংশনাল প্রোগ্রামিং এর দিকে নজর দিব বেশি কারণ অবজেক্ট ওরিয়েন্টেড প্রোগ্রামিং নিয়ে অনেক ভাল ভাল ব্লগ রয়েছে বাংলায়। আমি চেষ্টা করব ভাল লিখার, সাধ্যমত। হয়ত একটি লিস্প প্রোগ্রামিং ল্যাঙ্গুয়েজ এর টিউটোরিয়াল শুরু করে দিব? দেখা যাক! </p>
                
                
                
                
                
                
                                <div id="footer">
                <span id="timestamp"> December 1st, 2013 10:23pm </span>
                                                      <span class="tag">programming</span>
                                      <span class="tag">polyglot</span>
                                      <span class="tag">oop</span>
                                      <span class="tag">functionalprogramming</span>
                                              </div>
            </body>
        </html>

        