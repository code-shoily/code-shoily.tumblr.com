        <!DOCTYPE HTML>
        <html>
            <head>
                <meta http-equiv="Content-Type" content="text/html; charset=utf-8"/>
                <link rel="stylesheet" type="text/css" href="../style.css"/>
            </head>
            <body>
                
                
                                    <h1>চমৎকার একটি প্রয়াস</h1>
                    <p>কিছুদিন আগে ফেইসবুকে মাসনুনের সাথে কথা বলছিলাম, কথার মাঝে ক্লোজার নিয়ে কথা হয় আর তখন ও আমাকে বলল আমি ক্লোজার নিয়ে বই লিখলে পারি। একটা খুব ভাল পদক্ষেপ নেওয়া হয়েছে কিছুদিন আগে যা নিয়ে আমার ফ্রেন্ড লিস্টের অনেক প্রোগ্রামাররাই কথা বলত দেখতাম। আর তা হোল <a href="http://howtocode.com.bd" target="_blank">http://howtocode.com.bd</a> । আমি দেখতাম সাইটটি, অনেক বই আর কোর্সের ছড়াছড়ি দেখা যেত, কিন্তু কখনও সিরিয়াসলি দেখা হয়নি। কিন্তু কেন যেন মনে হোল, ট্রাই করে দেখা যেতে পারে, খারাপ কি? ক্লোজার (অথবা যে কোন লিস্প) এর প্রোগ্রামারকে ভিন্নভাবে চিন্তা করাতে শিখায়, আর আমাদের ইন্ডাস্ট্রিতে চিন্তা শক্তিকে যত কচলানো যাবে, ততই তাঁরা উপকৃত হবেন মানসিক (ও আর্থিক) ভাবে। আর আমি যদি আমার ছিটে ফোটা এক্সপিরিয়েন্স থেকে একজন ক্লোজারিয়ানও বানাতে পারি, খারাপ কি? কাজেই, রাজি হয়ে গেলাম মাসনুনের কথায় আর পরিচিত হলাম নুহিল ভাইয়ের সাথে।</p>
<p><a href="http://howtocode.com.bd" target="_blank">http://howtocode.com.bd</a> এর সাথে আমার সম্পর্ক স্ট্রিক্টলি বইয়ের কন্টেন্ট পুশ পর্যন্ত (অন্তত এই ২/৩ দিন)। কিন্তু যা শুনেছি, এই সাইটটি হোল বাংলায় প্রোগ্রামিং সম্পর্কিত বই, কোর্সে ইত্যাদি লিখার একটি কমন প্ল্যাটফরম। আমরা অনেকেই চিন্তা করেছিলাম এমন কিছু করার, কিন্তু করা হয়ে উঠেনি। আমার এক্সকিউস সবসময়ের মতই, আলস্য। কিন্তু নুহিল ভাই ও তাঁর টীম এই প্রয়াসের মাধ্যমে আমাদের অনেকের ইচ্ছাকেই বাস্তবায়িত করেছেন এবং আমি নিশ্চিত বহু প্রোগ্রামারের দোয়াও পেয়েছেন (ও পাবেন)। আমাদের ভাষা অত্যন্ত সমৃদ্ধ। যদিও আমি মানি যে ভাল প্রোগ্রামার হতে হলে ভাল ইংলিশ জানা বাঞ্ছনীয় আর প্রোগ্রামিংয়ের বহু টার্ম আছে যার বাংলা করতে গেলে হয়ত হাসির পাত্র হতে হবে, কিন্তু কোন একটি কনসেপ্টের ব্যাখ্যা নিজের মাতৃভাষায় বুঝতে ও বুঝাতে যেমন ভাল লাগে তা অন্য কোন ভাষায় লাগে না। তাই যদি এই প্রয়াস সফল হয় (এবং আমার অনুরোধ থাকবে প্রোগ্রামারদের প্রতি একে সফল করার) তাহলে আমাদের প্রোগ্রামিং কালচারেও আসবে বৈচিত্র্য। দুর্বোধ্য কনসেপ্টকে সবাই মিলে জয় করতে পারব এবং লেখনীর মাধ্যমে নিশ্চিত করতে পারব যে পরবর্তীতে যারা একই সমস্যার সম্মুখীন হবেন, তাঁরা আমাদের এক্সপিরিয়েন্স থেকে জেনে নিবেন। একে অপরকে সাহায্যের মধ্য দিয়ে আমরা গড়ে তুলব শক্তিশালী ও ইফেক্টিভ একটি কমিউনিটি।</p>
<p>এবার সাইটটির কথা বলা যাক, অনেক ধরনের বই/কোর্স দেখলাম, লারাভেল, গিটফ্লো, পাইথন, রুবী, সফটওয়্যার আর্কিটেকচার, জাভা, এমনকি স্ক্যালা নিয়েও একটি বই দেখা গেল। বেশিরভাগ বই লিখা হচ্ছে আর বুঝাই যাচ্ছে যে সময়ের সাথে আরও যুক্ত হবে বই ও কন্টেন্ট। আমি নজর রেখেছি বিশেষভাবে স্ক্যালার বইটির দিকে, আমার একটি বিশেষ দুর্বলতা কাজ করে এই ল্যাঙ্গুয়েজটির প্রতি অনেক আগে থেকেই, ক্লোজার দিয়েই আমি সন্তুষ্ট বিধায় আমার সিরিয়াসলি শিখা হয়ে উঠেনি, তবে আমি এই বইটিকে ফলো করব। বজলুর রহমান রোকন খুব ভাল একজন জাভা বিশারদ তাই তার লিখার উপর আমার ভালোই আস্থা রয়েছে। গুড জব ডুড।</p>
<p>এবার আসি আমার রোল নিয়ে। আমি আগেই বলেছি আমি ক্লোজার নিয়ে লিখছি। আমার চেষ্টা থাকবে এর ফাংশনাল প্রোগ্রামিং ও কঙ্কারেন্সি নিয়ে বেশি কথা বলার। এর ফাকে আমার ফাংশনাল প্রোগ্রামিং পেশী প্রসারণের সুযোগ হবে। আমি আরও চিন্তা করছিলাম পাইথন ও জি আই এস (ভৌগলিক তথ্য প্রযুক্তি) নিয়ে কিছু লিখার, ক্লোজার নিয়ে মোটামোটি অগ্রসর হওয়ার পর হয়ত ওটা স্টার্ট করব। আরও ইচ্ছা আছে অ্যাডভান্সড জ্যাঙ্গগো নিয়ে লিখার। কিন্তু এই মুহূর্তে আমার প্রাধান্য পাবে ক্লোজার। আমি অমনিতেও মাল্টীটাস্কিং কমানোর কথা চিন্তা করছি, মাল্টীটাস্কিং করবে আমার প্রোগ্রাম, আমি না!</p>
<p>যাই হোক, আমি রেগুলার পুশ করব আমার বইটিতে, আর মাঝে মাঝে কিছু লিখালিখি করব এখানেও। ভুলে যাবার আগে বলে রাখি, <a href="http://clojure.howtocode.com.bd" target="_blank">http://clojure.howtocode.com.bd</a> হোল আমার বইয়ের লিঙ্ক। আমার চেস্টা থাকবে একটি সম্পূর্ণ লার্নিং এক্সপিরিয়েন্স দিতে ফাংশনাল প্রোগ্রামিং, মডার্ন কঙ্কারেন্সি এবং লিস্পের উপর।</p>
<p>অন্যান্য ইন্ডাস্ট্রি থেকে আমরা ভিন্ন এই দিক দিয়ে যে আমাদের ইন্ডাস্ট্রিতে ওপেন সোর্স নামে একটি কনসেপ্ট রয়েছে যার মাধ্যমে খুব কম স্বার্থ নিয়েই এক্সপার্টরা সময় দিয়ে থাকেন ও কল্যাবোরেট করে থাকেন, আর এই সময় ও কল্যাবোরেশনের ফলস্রুতিতে সৃষ্টি হয়েছে অসংখ্য মুক্ত প্রোডাক্ট যাদের টাকাতে মাপতে গেলে হয় অনেক অনেক বেশি। আর আমাদের, প্রোগ্রামারদের মাঝে যে পারস্পরিক সম্মান ও আন্ডারস্ট্যান্ডিং গ্লোবালী তাও হয়ত অন্য কোন ডিসিপ্লিনে নেই। সে দিক থেকে আমরা ওপেন সোর্স প্রোগ্রামাররা লাকী ও এই কালচারের প্রতি আমাদের গর্বিত থাকা উচিত। আজকে <a href="http://howtocode.com.bd" target="_blank">http://howtocode.com.bd</a> এর মাধ্যমে বাংলাদেশে ওপেন সোর্স অ্যাটিটুড ও মানসিকতাকে দৃঢ়তর করার আরেকটি প্রয়াস শুরু হোল এবং আশা করব ভবিষ্যতে এরই থেকে ছড়িয়ে উঠবে চমৎকার আরও প্রজেক্ট।</p>
                
                
                
                
                
                
                                <div id="footer">
                <span id="timestamp"> September 11th, 2014 12:37am </span>
                                                      <span class="tag">clojure</span>
                                      <span class="tag">howtocodedotcomdotbd</span>
                                      <span class="tag">programmingbook</span>
                                      <span class="tag">opensource</span>
                                              </div>
            </body>
        </html>

        