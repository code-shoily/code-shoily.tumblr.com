        <!DOCTYPE HTML>
        <html>
            <head>
                <meta http-equiv="Content-Type" content="text/html; charset=utf-8"/>
                <link rel="stylesheet" type="text/css" href="../style.css"/>
            </head>
            <body>
                
                
                                    <h1>স্বাগতম </h1>
                    <p>বহুদিন পর লিখতে বসলাম আজকে। অনেক দিনের চিন্তা ছিল যে একটি ব্লগ রাখব যেখানে প্রোগ্রামিং নিয়ে কিছু লিখব কিন্তু সময় হয়ে উঠেনি এতদিন। আজকে ভাবলাম শুরু করেই ফেলি। আজকে থেকে এখানে আমি শুরু করব প্রোগ্রামিংকে আমি যেভাবে জানি ও বুঝি তার প্রতিফলনস্বরূপ কিছু কথাবার্তা।</p>
<p>প্রথমেই বলে রাখি, এই ব্লগ কোনও নির্দিষ্ট ল্যাঙ্গুয়েজ নিয়ে কথা বলবে না। আমি সবসময়েই মনে করি যে একজন প্রোগ্রামার কখনো একটি ল্যাঙ্গুয়েজ এর উপর নির্ভরশীল হয়ে থাকেন না, তার মুল লক্ষ্য থাকে সমস্যা, আনুষঙ্গিক সমাধান, এবং ওই প্রক্রিয়ায় যথাসম্ভব জ্ঞান ও আনন্দ আহরণ। এই ব্লগ সেই প্রোগ্রামারদের জন্য যারা এই কলাকে পয়সা উপার্জনের জন্য শুধু নয়, বরং নতুন কিছু শিখার জন্য, নতুন কোনও সমাধান এর জন্য, নতুন কিছু সৃষ্টির জন্য ব্যবহার করে থাকেন। আমি বলতে পারিনা আমি কতটুকু ওই শ্রেণীর একজন প্রোগ্রামার কিন্তু আমি চেষ্টা করব এই ব্লগ এ আমার কোড দর্শন তুলে ধরতে সম্পূর্ণ আমার দৃষ্টিতে। আর সেই সাথে আপনাদের পরিচয় করিয়ে দিতে কিছু প্রোগ্রামিং ল্যাঙ্গুয়েজ এর সাথে, কিছু প্রোগ্রাম শৈলীর সাথে, এবং সাথেকার কৃষ্টির সাথে; আমার ভাষায়, আমার নজরে।</p>
<p>তাহলে কি আশা করা যায় এখান থেকে? অনেককিছু নিয়েই আমি লিখব যেহেতু কোনও নির্দিষ্ট প্রোগ্রামিং ল্যাঙ্গুয়েজ অথবা পারাডাইমে আমি সীমাবদ্ধ আমি থাকব না। কিন্তু কিছু বিষয়ের উপর আমি খানিক বায়াসট থাকব, যেমন ফাংশন্যাল প্রোগ্রামিং, কনকারেন্সি ও ম্যাপিং। ল্যাঙ্গুয়েজ বলতে আমি হয়ত কথা বলব লিস্প, পাইথন, এরল্যাং, হাস্কেল অথবা গ্রুভী নিয়ে (আমি যা যা পারি আরকি)। দেখা যাক কতটুকু কী করতে পারি।</p>
<p>যাই হোক, স্বাগতম জানাই আপনাকে কোড-শৈলীতে। আশা করি আমার পরবর্তী পোস্ট কারো না কারো কাজে আসবে। ধন্যবাদ।</p>
                
                
                
                
                
                
                                <div id="footer">
                <span id="timestamp"> December 1st, 2013 9:08pm </span>
                                                      <span class="tag">welcomenote</span>
                                              </div>
            </body>
        </html>

        